ভারতের পশ্চিমবঙ্গ রাজ্যের সাথে তাল মিলিয়ে এ বাংলায়ও পৌষ মেলা ও উৎসব পালিত হয়। প্রতি বছর ৭ই পৌষ (২১/২২/২৩ ডিসেম্বর ) এই মেলা শুরু হয় এবং তিনদিন ব্যাপী চলে।তবে দোকানিরা সারা পৌষ মাস ধরেই মেলা- প্রাঙ্গণে দোকান দিতে পারেন। এ মেলার প্রধান আকর্ষণ হল বাংলার লোকসংগীত। গানের পাশাপাশি এ মেলায় শীত বস্ত্র, শীতের হরেক রকম পিঠা, কারুকাজ খচিত মাটির তৈরী বিভিন্ন জিনিস পাওয়া যায়। লোকসংগীত এর পাশাপাশি লোক-নৃত্যও এ মেলায় প্রদর্শিত হয়। ছনের ঘাসে আগুন জ্বালিয়ে, মশাল জ্বালিয়ে শীতের কাঁপুনিকে সঙ্গী করে গ্রাম - বাংলার মানুষেরা এ মেলা উপভোগ করে। 