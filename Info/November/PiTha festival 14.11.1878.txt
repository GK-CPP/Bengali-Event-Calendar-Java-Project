পিঠা পুলির দেশ বাংলাদেশ। পিঠা এ দেশের একটি ঐতিহ্যবাহী খাবার। অঞ্চল্ভেদে ভিন্ন ভিন্ন পিঠা যেমন দেখা যায়, তেমনি বিভিন্ন পিঠার ভিন্ন ভিন্ন নামও লক্ষ করা যায়। আর সেসব পিঠার নামের বাহার  যেন খাওয়ার আগ্রহ আরও বাড়িয়ে দেয়। এই আলোকে প্রতি বছর শিল্পকলা একাডেমি প্রাঙ্গণ কফি হাউস অঙ্গনে "পিঠা উৎসব" অনুষ্ঠিত হয়। বাংলা ১৪১৩ বঙ্গাব্দ থেকে প্রতিবছর মাঘ মাসের মাঝামাঝি সময়ে এ উৎসব পালন হয়। উৎসবে দেশের বিভিন্ন স্থান থেকে জানা - অজানা হরেক রকম ( ভাপা,চিতই, পাটিসাপটা, নকশি, সেমাই, সাঁজের, রসের, তেলের, ডালের, পাক্কুন, বিউটি পাপড়ি সহ নানান রকম) প্রায় দেড়শ খানেক এর উপরে পিঠা নিয়ে উপস্থিত হন পিঠা শিল্পীরা। পিঠা শিল্পীরা বিভিন্ন স্টলে পিঠা নিয়ে বসেন। আটদিন ব্যাপী এই উৎসবের আয়োজনে পিঠার পাশাপাশি বিকাল বেলা সাংস্কৃতিক আয়োজনও থাকে। এই উৎসবের মাধ্যমে গ্রাম বাংলার চিরন্তন ঐতিহ্যকে তুলে ধরা হয়। 